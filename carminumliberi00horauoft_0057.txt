mal-:R 1. xxm, xxxn 45

premant Calena falce quibus dedit
Fortuna vitem, dives et aureis 10
mercator exsiccet culullis
vina Syra reparata merce,

dis carus ipsis, quippe ter et quater
anno revisens aequor Atlanticum
impune: me pascunt olivae,
me cichorea levesque malvae.

frui paratis et valido mihi,
lateo, dones et, precor, integra
cum mente nec turpem senectam
degere nec cithara carentem. ιο

XXXII.

Poscimur. si quid vacui sub umbra

lusimus tecum, quod et hunc in annum

vivat et plureS, age dic Latinum,
barbito, carmen,

Lesbio primum modulate civi, 5
qui ferox bello tamen inter arma,
sive iactatam religarat udo

litore navem,

Liberum et Musas Veneremque et illi
semper haerentem puerum canebat ιο
et Lycum nigris oculis nigroque

crine decorum.

