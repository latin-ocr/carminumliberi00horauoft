LIBER 1. XXIV, XXV

quid si Threicio blandius Orpheo

auditam moderere arboribus fidem,

num vanae redeat sanguis imagini,
quam virga semel horrida,

non lenis precibus fata recludere,

nigro compulerit Mercurius gregi?

durum : sed levius fit patientia
quicquid corrigere est nefas.

XXV.

Parcius iunctas quatiunt fenestras

ictibus crebris iuvenes protervi

nec tibi somnos adimunt, amatque
ianua limen,

quae prius multum facilis movebat

cardines. audis minus et minus iam:

‘me tuo longas pereunte nocteS,
Lydia, dormis ⁴? '

invicem moechos anus arrogantes

flebis in solo leyis angiportu,

Thracio bacchante magis sub inter·
lunia vento,

cum tibi flagrans amor et libido,
quae solet matres furiare equorum,
saeviet circa iecur ulcerosum,

non sine questu,

39

20

10

15

