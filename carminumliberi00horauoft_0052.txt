40

HORATI CARMINUM -

laeta quod pubes hedera virenti
gaudeat pulla magis atque myrto,

â€œ aridas frondes hiemis sodali

dedicet Hebro. s* 20
ss
XXVI.
Musis amicus tristitiam et metus
tradam protervis in mare Oreticum

portare ventis, quis sub Arcto
rex gelidae metuatur orae,

quid Tiridaten terreat, unice 5
securus. o quae fontibus integris
gaudes, apricos necte fiores,
necte meo Lamiae coronam,

Pimplea dulcis. nil sine te mei
prosunt honores: hunc fidibus novis, 10
hunc Lesbio sacrare plectro
teque tuasque decet sorores.

XXVII.

Natis in usum laetitiae scyphis
pugnare Thracum est: tollite barbarum

morem verecundumque Bacchum
sanguineis prohibete rixis.

vino et lucernis Medus acinaces 5
immane quantum discrepat: impium

lenite clamorem, sodales,
et cubito lemanete piesso.

