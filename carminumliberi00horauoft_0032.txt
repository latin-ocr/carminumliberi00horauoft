20 HORATI CARMINUM

cur neque militaris ,

inter aequales equitat, Gallica nec lupatis ·
temperat· ora frenis ⁶?

cur timet flavum Tiberim tangere ἱ) cur olivum
sanguine viperino

cautius vitat neque iam livida gestat armis 10
bracchia, saepe disco,

saepe trans finem iaculo nobilis expedito ἱ)

quid latet, ut marinae
filium dicunt Thetidis sub lacrimosa Troiae

funera, ne virilis 15
cultus in caedem et Lycias proriperet ca-
tervas ⁶?
IX.

Vides ut alta stet nive candidum
Soracte nec iam sustineant onus
silvae laborantes geluque
flumina constiterint acuto.

dissolve frigus ligna super foco 5
large reponens atque benignius
deprome quadrimum Sabina, ¹
o Thaliarche, merum diota.

permitte divis cetera; qui simul
stravere ventos aequore fervido 10
deproeliantes, nec cupressi
nec veteres agitantur orni.

